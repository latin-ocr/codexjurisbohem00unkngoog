Brunenses. 103

Nicolao cum clenodiis etiam X marcas gr. Prag. in pixide
speciali clave serrata imposuit, locans, cistam eandem ipsi
Nicolao sub fide depositi commendavit. Cum autem Paulus
frequenter, nunc Nicolao‚ nunc vero uxore sua videntibus,
dictam cameram intraret et cum clavibuS, quas per se servabat,
cistam et> pixidem reserans exciperet et imponeret, quae
volebat: contigit vice quadem, quod more consueto cum uxore
Nicolai et quodam juvene cameram per eandem sibi uxorem
apertam intrans et eis praesentibus cistam suam reserranS, in
pixide, quam similiter manu propria cum clave, cujus per se
custos fuit, aperiens X marcas praescriptas non invenit.
Vocavit ergo judicem et JuratoS, qui cameram intrantes cistam,
pixidem et earum seras diligenter intuenteS, nullam in eis
rupturam vel factam violentiam invenerunt, licet etiam dili-
genter per angulos dictae camerae· in eorum praesentia quae-
situm fuisset, nulla tamen pecunia est inventa. Paulus itaque
coram judicio egit in Nicolaum eo modo, sicut superius conti-
netur. Nicolaus vero negationem praetendens petivit pro se
sententialiter dictari: Cum nomen suum bonum nullius infamiae
macula confutasset, utrum ipse, tamquam alter probus homo,
res, corpus et *honorem suum non posset melius defendere,
quam per Paulum vinci? Ob hoc praecipue, quod Paulus claves
tam cistae quam pixidis suae per se semper habuerit, manu
propria reseraverit et seraverit, nec umquam claves easdem
sibi vel uxori suae in signum et testimonium depositi com-
miserit ad servandum. Super quo sententiatum fuit
pro Nicolao, propter hoc maxime, quod non obstante clausae
cistae deposito, Paulus per se tam cistam quam pixidem in
propria quodammodo potestate tenuit et clausura. Econverso
etiam, quamvis cista signata deposita sit, et ignoret ille, qui
depositum suscepit, res ibi esse: tamen adhuc et· cista et
singulae res peti possunt actione. depositi. Voluntarie enim
talis depositarius reS, quas ignoravit, apud se deponi permisit;
sed tamen necessarie est, quod actor probet, quod in cista
fuerint res, quas repetit.

Et similiter intelligatur de sacco ligato et de marsupio
sigillato deposito.

