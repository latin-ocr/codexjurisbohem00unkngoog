Brunenses. 241

fecerint,· testamento valente3 nam neque testamenta recte facta,
neque aliud ullum negotium recte gestum postea furor inter-
veniens perimit.

It. Prodigus, cui bonorum suorum administratio interdicta
est, testamentum facere non potest3 sed id, quod antea fecerit,
quam interdictio bonorum suorum ei fiat, ratum est. (Et est
prodigus ille, qui neque modum, neque finem habet in expensis
et dat danda et non danda.)

It. Surdus et mutus non semper facere possunt testa-
mentum. (Et loquimur de eo surde, qui omnino non audit, et
non, qui tarde exaudit3 nam et mutus is intelligitur, qui eloqui
nihil potest, non qui tarde loquitur. Saepe etiam literati et
eruditi homines variis casibus et audiendi et loquendi facul-
tatem ammittunt, et tamen ceteris casibus et modis testari
possunt). Sed qui post testamentum factum surdus et mutus
esse coeperit, ratum nihilominus permanet eJus testamentum.
Unde surdus et mutus casu, vel mutus tantum, sive natura
sive casu, si scribere noverit, sua mauu scribere potest
testamentum. ’

It. Dampnatus ad mortem civilem vel naturalem testari
non potest. It. De crimine famoso dampnatus, It. De statu
suo dubitantes,

It. Monachi et presbyteri de his, quae habent a beneficiis
ecclesiasticis, testari non possunt. Presbyteri tamen ex hiis,
quae habent ex patrimonio vel ratione personae, puta si
jurista vel scriptor quis fuit vel aliud officium gessit,
testari potest.

It„ Testamenta quandoque fiunt pure, quandoque condi-
tionaliter3 et si impossibilis conditio testamentis, institutionibus
et fidejussionibus interponatur, pro non scripta habeatur.

It. Si plures conditiones institutionibus vel legatis
adscriptae sunt, siquidem conjunctim, utputa, si id et id
factum sit, omnibus parendum est. Si separatim, veluti si id
aut id factum erit, cuilibet obtemperare satis est.

It. Hi, quos numquam testator vidit, heredes institui
possunt, velut si fratris filios peregrinantes, ignorans quod
essent, heredes instituerit, ignorantia enim testantis inutilem

Codex iur. boh. 11. 4. 16

